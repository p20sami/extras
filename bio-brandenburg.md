## Βιογραφία του Karlheinz Brandenburg

Ο Karlheinz Brandenburg, είναι Γερμανός Ηλεκτρολόγος Μηχανικός και Μαθηματικός. Γεννήθηκε το 1954 στο Ερλάνγκεν της Βαυαρίας.

Μαζί με άλλους ερευνητές, ήταν αυτός που ανέπτυξε την πλέον γνωστή μέθοδο συμπίεσης ήχου mp3, και για άλλες όμως μεθόδους όπως το audio coding, η ψυχοακουστική.
Πρίν όλα αυτά όμως, έδειξε μια κλίση πρός της επιστήμες μηχανικού και τις θετικές επιστήμες. Έτσι αποφάσισε να συνδυάσει αυτές τις κλίσεις, διότι σύμφωνα με τον ίδιο, η επιλογή 
αυτή προέκυψε με γνώμονα την αδυναμία του στο να αποφασίσει ποιό αντικείμενο τον ενδιέφερε , με αποτέλεσμα το 1980 να ολοκληρώσει τις σπουδές του σαν Ηλεκτρολόγος Μηχανικός και το 1982 σαν Μαθηματικός. Έλαβε τα δυο αυτά πτυχία, από το πανεπιστήμιο του Ερλάνγκεν της Γερμανίας. Το 1989 πλέον, ο Karlheinz Brandenburg, λαμβάνει το διδιακτορικό του σαν Ηλεκτρολόγος Μηχανικός απο το πανεπιστήμιο του Ερλάνγκεν-Νυρεμβέργης, χάρη στη δουλειά του πάνω στο ψηφιακή κωδικοποίηση ήχου (digital audio coding).

Όπως προαναφέρθηκε, μαζί με άλλους ερευνητές ανέπτυξε μια απο τις πιο γνωστές μεθόδους συμπίεσης δεδομένων ήχου. Αξίζει λοιπόν να αναφερθούν τα ονόματα και των άλλων ερευνητών, που συντέλεσαν στην ανάπτυξη της μεθόδου αυτής. Πρόκειται για τους Έρνστ Έμπερλαιν, Χάινζ Γκερχάουζερ, Μπέρνχαρντ Γκρίλλ, Χάραλντ Πόππ και Γιούργκεν Χέρ. Χάρη στους ερευνητές αυτούς, σήμερα μπορούμε να απολαμβάνουμε αγαπημένα μουσικά κομμάτια, ταινίες, βιντεοπαιχνίδια με μια απο τις πιο βασικές ανθρώπινες αισθήσεις, τον ήχο (ακοή). Θα ήτο άλλωστε βαρετό, να παίξουμε κάποιο βιντεοπαιχνίδι ή να δούμε κάποια ταινία με πλήρη απουσία ήχου, καθώς το στοιχείο αυτό συντελεί σε πολλές πτυχές της πληρότητας τέτοιον έργων αλλά έχει μεγάλη επίδραση και στην ανθρώπινη ψυχολογία.

Στις αρχές της δεκαετίας του 1980, ο επιβλέπων καθηγητής του, Ντίετερ Σάιτζερ ο οποίος διετέλεσε σημαντική έρευνα στον τομέα της ψυχοακουστικής, οραματίστηκε τη δημιουργία του ψηφιακού τζούκμποξ όπως το αποκαλούσε. Ουσιαστικά, πρόκειται για ένα σύστημα, με το οποίο οι άνθρωποι-χρήστες θα μπορούσαν μέσω των γραμμών ISDN των τότε τηλεφώνων, να συνδέονται σε έναν κεντρικό εξυπηρετητή και να απολαμβάνουν μουσικά κομμάτια κατα ζήτηση. Το κυριότερο πρόβλημα που υπήρχε με το όραμα αυτό, ήταν πως οι γραμμές των τότε τηλεφώνων είχαν εύρος ζώνης πολύ στενό για την μετάδοση αξιοπρεπούς ήχου. Τα τηλέφωνα εκείνης της εποχής, άλλωστε είχαν σαν μοναδικό σκοπό την επικοινωνία των ανθρώπων και όχι κάποια άλλη χρήση. Έτσι, ο επιβλέπων καθηγητής του, του ανέθεσε να ερευνήσει το κατά πόσο είναι βιώσιμη η 12 πρός 1 συμπίεση ήχου, διότι για να πετύχει αυτό το οποίο οραματίστηκε, έπρεπε να γίνει ακριβώς αυτό, να συμπιέσει τον ήχο με παράγοντα 12 προς 1, πράγμα το οποίο θεωρούταν αδύνατο. Γιά αυτόν τον λόγο άλλωστε, απορρίφθηκε και η πατέντα του.

Αφού ξεκίνησε να ερευνεί το θέμα το οποίο του ανατέθηκε, ο Karlheinz Brandenburg κατέληξε πως μια τέτοια συμπίεση είναι δυνατή. Ο τρόπος βέβαια με τον οποίο ανέπτυξε τη μέθοδο του είναι πραγματικά αξιοθαύμαστος. Συνδύασε την ψυχοακουστική για την επίτευξη της συμπίεσης, με τον εξής τρόπο: Ο άνθρωπος, γενικότερα δεν αντιλαμβάνεται μικρές ηχητικές διαφορές.Βάση αυτής της παραδοχής, ο Karlheinz Brandenburg ουσιαστικά αφαιρούσε απο το αρχείο ήχου τους ήχους τους οποίους ο άνθρωπος δεν θα αντιλαμβανόταν την διαφορά, είτε βρίσκονται εκεί είτε όχι. Με τον έξυπνο αυτόν τρόπο ο οποίος συνδύασε επιστημονικές περιοχές πέραν της ηλεκτρολογικής μηχανικής, κατάφερε να διαθέσει αρκετό χώρο στα αρχεία ώστε να επιτευχεθί η ζητούμενη συμπίεση. 

Έτσι, μέσα απο την έρευνα του, γεννήθηκαν οι μέθοδοι mp3, AAC καθώς όμως αποτέλεσε και βάση για πολλές νέες μεθόδους συμπίεσης ήχου. Έτσι, στα τέλη της δεκαετίας του 1980 έφυγε για τις Ηνωμένες Πολιτείες και συγκεκριμένα για τα εργαστήρια της AT&T (μέρος το οποίο γέννησε πολλά πράγματα που σήμερα θεωρούμε δεδομένα) ώστε να εργαστεί πάνω στις μεθόδους συμπίεσης τις οποίες ο ίδιος ανέπτυξε. Επιστρέφοντας, πήρε θέση καθηγητή στο πανεπιστήμιο του Λίμεναου, ενώ απο το 1994 έχει λάβει πολλά βραβεία για την δουλειά την οποία ανέπτυξε, χάρη στην οποία σήμερα μπορούμε να θεωρήσουμε δεδομένη την συμπίεση και ακρόαση των αρχείων ήχου σε πολλές πολυμεσικές συσκευές, όπως ηλεκτρονικοί υπολογιστές, φορητά players όπως το iPod και το Zune, smartphones και συναφείς συσκευές, αλλά και την δυνατότητα χρήσης τύπων ήχου mp3 σε βιντεοπαιχνίδια. Μπορεί να μην αποτελεί την βέλτιστη μορφή ήχου για βιντεοπαιχνίδια όμως είναι μια επιτρεπτή και εύχρηστη μέθοδος για την εισαγωγή ήχου σε αυτά, ειδικότερα στη περίπτωση που κάποιος προγραμματιστής ερασιτέχνης κυρίως, φτιάχνει για παράδειγμα το πρώτο του παιχνίδι, όπου η μορφή mp3 είναι μια εύκολη και σχετικά μικρή σε μέγεθος λύση για την εισαγωγή ήχων ειδικότερα εάν πρόκειται για απλές χρήσεις, όπως η αναπαραγωγή ήχου σε κάποιο πάτημα κουμπιού, soundtracks. Επίσης όμως, λόγω της μεθόδου που υλοποίησε ο Karlheinz Brandenburg είχε αν όχι άμεση, έμμεση σχέση με τα προιόντα διάδρασης πολυμέσων και όχι μόνο,διότι σχεδιάστηκαν και συσκευές πολυμέσων με κύριο σκοπό την αναπαραγωγή ήχου τέτοιας μορφής, τα γνωστά σε όλους μας mp3 players. Για παράδειγμα, ο Justin Frankel μαζί με τον Dmitry Boldyrev, δημιούργησαν το winamp, ακολουθώντας το "ρεύμα" διαμοιρασμού αρχείων mp3, το οποίο ήταν ένα ταχέως ανεπτυσσόμενο και δημοφιλές λογισμικό. Δηλαδή, λόγω της εφεύρεσης του Karlheinz Brandenburg, αποκτήσαμε διαδραστικά πολυμεσικά συστήματα και προιόντα λογισμικού σχετικά με το mp3. Όλα αυτά, με μικρό σχετικά μέγεθος αρχείων καθώς η μορφή αυτή είναι έτσι ανεπτυγμένη ώστε να μην καταλαμβάνει πολύ αποθηκευτικό χώρο.

