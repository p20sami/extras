## Η περίπτωση του PlayStation X

Στα τέλη του 2003, η Sony έθεσε σε κυκλοφορία το PlayStation X ή συντομότερα PSX. Πρόκειται για μια υβριδική συσκευή που συνδύαζε πολυμέσα και βιντεοπαιχνίδια, ίσως μοναδική για
την εποχή της. 

Ουσιαστικά, η συσκευή αυτή ήταν ένας ψηφιακός καταγραφέας βίντεο που όμως είχε πλήρως ενσωματωμένο το σύστημα του PlayStation 2. Με τον τρόπο αυτόν, η εταιρία ήθελε να δημιουργήσει ένα μηχάνημα γενικού σκοπού για τους χρήστες.

Το PlayStation X, όσον αφορά την πολυμεσική-βιντεοκαταγραφική του πτυχή, υποστήριζε απομακρυσμένο έλεγχο υπερύθρων μέσω του τηλεκοντρόλ, αναλογικό βίντεο, S-video αλλά και RF κονέκτορες. Ήταν δυνατό να συντονιστεί σε σήματα VHF και CATV. Περιείχε επίσης, λογισμικό το οποίο επέτρεπε την επεξεργασία φωτογραφιών, ήχου και μη γραμμικών βίντεο. Τώρα, όσον αφορά την μεριά των  βιντεοπαιχνιδιών, το σύστημα αυτό περιείχε ενσωματωμένο το PlayStation 2. Λόγω αυτού, ήταν σε θέση να παίξει όλα τα παιχνίδια που υποστήριζε έως τότε το PlayStation 2, αλλά λόγω του οτι το PlayStation 2 υποστήριζε τα παιχνίδια του πρώτου PlayStaation (Backwards Compatibility), τελικά υποστήριζε κατά συνέπεια και τα παιχνίδια του πρώτης κονσόλας της σειράς. Άρα κατά κάποιον τρόπο, η Sony δημιούργησε μια πολυμεσική συσκευή 3-σε-1 αφού ο χρήστης μπορούσε να βιντεοσκοπήσει κάποιο τηλεοπτικό πρόγραμμα για παράδειγμα αλλά και να παίξει αγαπημένους τίτλους κονσολών  οι οποίες κυκλοφόρησαν την αμέσως προηγούμενη δεκαετία. Πέραν αυτών των δύο παιχνιδομηχανών, το PlayStation X μπορούσε να συνδεθεί και με άλλα προιόντα της εταιρίας, όπως το γνωστό σε όλους PlayStation Portable (PSP). Ήταν το πρώτο σύστημα, το οποίο χρησιμοποιούσε το XrossMediaBar, το οποίο ήταν η γραφική διεπαφή που αργότερα πέρασε στο PSP, PlayStation 3. Το XrossMediaBar, ήταν μια νέα διεπαφή που δημιούργησε η Sony, η οποία διεπαφή ουσιαστικά χρησιμοποιούσε έναν "σταυρωτό" τρόπο πλοήγησης, δηλαδή ο χρήστης είχε την δυνατότητα να κινείται προς 4 κατευθύνσεις κάτι το οποίο έδωσε στην διεπαφή και την διάδραση με αυτήν έναν απλό χαρακτήρα αλλά ταυτόχρονα και άκρως λειτουργικό, ενλω δεν είναι τυχαίο πως η εταιρία μέχρι σήμερα χρησιμοποιεί το XMB στις κονσόλες της, ενώ χαίρει άκρας εκτίμησης απο το καταναλωτικό κοινό.

Τεχνικά, το PlayStation X υποστήριζε DVD ΄βίντεο τύπου ROM, RAM αλλά και συναφών τύπων DVD, μέσω του οπτικού DVD οδηγού. Έτσι ήταν σε θέση να υποστηρίξει και παιχνίδια των δύο προαναφερθέντων κονσολών αφού μέχρι πριν την κυκλοφορία του PlayStation 3 η Sony "λανσάριζε" τα βιντεοπαινχίδια της σε μορφή DVD, αφού αργότερα στράφηκε στο Blu-Ray με την κυκλοφορία της επόμενης της κονσόλας. Εκτός αυτού όμως, στο PlayStation X η εταιρία κατάφερε να δημιουργήσει ένα τσιπ το οποίο συνδύαζε τα Emotion Engine και Graphics Synthesizer τσιπ που υπήρχαν στο PlayStation 2. Ονόμασε αυτό το τσιπ EE+GE, και χάρη σαυτήν την ένωση το PlayStation X υποστήριζε και λογισμικό του PlayStation και PlayStation 2. Για την αποθήκευση δεδομένων χρησιμοποιούσε τρείς τρόπους. Ο πρώτος ήταν οι κάρτες μνήμης του PlayStation, ο δεύτερος ήταν οι κάρτες μνήμης του PlayStation 2 και ο τελευταίος ήταν η χρήση των μεγάλων -για την εποχή- σε χωρητικότητα σκληρών δίσκων. Έτσι, ήταν δυνατή η αποθήκευση προόδου σε βιντεοπαιχνίδια, αλλά όχι μόνο (υπήρχε η δυνατότητα αποθήκευσης και διαφόρων άλλων πολυμέσων) του Playstation, PlayStation 2 αλλά και τίτλων του PlayStation 2 που απαιτούσαν σκληρό δίσκο. Υποστήριζε επίσης πληθώρα περιφερειακών προηγουμένων κονσολών με λίγες εξαιρέσεις, ενώ τέλος μπορούσε να συνδεθεί στο ευρυζωνικό δίκτυο ώστε να υποστηρίζει διαδικτυακό παιχνίδι.

Στον κύκλο ζωής του, το σύστημα αυτό κυκλοφόρησε σε συνολικά οκτώ διαφοροποιήσεις, με αλλαγές στα χαρακτηριστικά του και την χωρητικότητα των σκληρών δίσκων. Παρότι αποτελούσε έναν ίσως μοναδικό τρόπο συνδυασμού βιντεοπαιχνιδιών και άλλων πολυμέσων (καταγραφή βίντεο, επεξεργασία ήχου για παράδειγμα) με πολλές δυνατότητες, η συσκευή αυτή χαρακτηρίστηκε ως μια εμπορική αποτυχία. Κυκλοφόρησε αρχικά στην Ιαπωνία, χώρα προέλευσης της Sony, όμως λόγω της υψηλής του τιμής και της χαμηλής δημοτικότητας του, το PlayStation X δεν κυκλοφόρησε ποτέ εκτός της συγκεκριμένης χώρας. 
