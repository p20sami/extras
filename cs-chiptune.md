## Η περίπτωση του Chiptune

Το chiptuning ή αλλιώς chip music και 8-bit music, είναι ένα είδος ηλεκτρονικής μουσικής. Το ενδιαφέρον βέβαια δεν έγγυται στο είδος της μουσικής που παράγεται, αλλά στον τρόπο,
καθώς λίγοι θα μπορούσαν να φανταστούν τον τρόπο. Το είδος μουσικής αυτό λοιπόν, για να παραχθεί χρησιμοποιεί τα προγραμματιζόμενα τσιπ ήχου που υπάρχουν κυρίως σε βίντατζ κονσόλες
βιντεπαιχνιδιών αλλά όχι μόνο. Κάθε είδος μουσικής, είτε αυτό είναι ραπ, είτε μέταλ μπορεί να τροποποιηθεί σε μορφή 8 bit, όπως άλλωστε καθένας μας μπορεί να βρεί τέτοιες εκδοχές
αγαπημένων τραγουδιών στο YouTube.

Ιστορικά, το chiptuning ξεκίνησε να εμφανίζεται στη "χρυσή εποχή" των arcade, με ίσως τη πρώτη περίπτωση να είναι το τραγούδι τίτλων του Gun Fight που κυκλοφόρησε την δεκαετία του
1970, με 4 νότες μπάσου σε μια επανάληψη. Όσο ο παίκτης προχωρούσε επίπεδα, το τραγούδι γίνοταν όλο και γρηγορότερο με μεγαλύτερη ένταση. Η μελωδική μουσική έκανε την εμφάνιση της
τη δεκαετία του 1980 με το παιχνίδι Rally-X της Namco το οποίο ήταν και το πρώτο παιχνίδι που έκανε χρήση ενός μετατροπέα αναλογικών σε ψηφιακό σήμα για την παραγωγή παραγομένων ήχων.
Όμως, η επιρροή αυτή δεν έμεινε μόνο στα βιντεοπαιχνίδια. Υπήρξαν διάσημα συγκροτήματα τα οποία έκαναν χρήση τέτοιων μεθόδων -με υπολογιστές βέβαια- αλλά χρησιμοποιούσαν δείγματα
απο μουσική βιντεοπαιχνιδιών που παρήχθη με αυτόν τον τρόπο, ενώ αργότερα έδωσαν την μουσική τους σε διάφορα βιντεοπαιχνίδια. Ανα τα χρόνια, το είδος αυτό άρχισε να "ξεθωριάζει"
με την κορύφωση του να έρχεται τη δεκαετία του 1980. Απο εκεί και μετά, η δημοτικότητα του ξεκίνησε να λιγοστεύει. Όμως, η δεκαετία του 2000 δεν χαρακτηρίστηκε άδικα ως μια δεκαετία
γεμάτη εκπλήξεις και απρόσμενα γεγονότα. Μέσα σε αυτές τις εκπλήξεις, ήταν και η επαναφορά του chiptuning στην κύρια ροή (mainstream), με διάφορα συγκροτήματα και γνωστούς DJ's 
να χρησιμοποιούν οκτάμπιτη μουσική στα μουσικά τους κομμάτια και συναυλίες. Η αναζοπύρωση αυτή, έφτασε μέχρι και στην έκδοση άλμπουμ που αποτελούταν αποκλειστικά απο αυτό το είδος,
την αναπαραγωγή του απο ραδιοφωνικούς σταθμούς και πολλά νέα κομμάτια μεγάλης διασημότητας να χρησιμοποιούν αυτές τις επιρροές.

Τεχνολογικά τώρα, για την παραγωγή του είδους αυτού, χρησιμοποιούταν τσιπ προγραμματιζόμενων ηχητικών γεννητριών απο υπολογιστές, κονσόλες βιντεοπαιχνιδιών και arcade μηχανές.
Μια γεννήτρια ηχητικής κυματομορφής είναι κάτι το οποίο είναι βασικό για την παραγωγή του μουσικού είδους αυτού. Μέσα απο τα προαναφερθέντα τσιπ, παράγεται μια βασική κυματομορφή,
που συνήθως αποτελείται απο μεταβλητά βήματα και τέμπο. Ένα σύστημα βιντεοπαιχνιδιών που χρησιμοποιούσε την τεχνολογία αυτήν ήταν το Game Boy, μιας εταιρίας της οποίας τα προιόντα
και βιντεοπαιχνίδια έχουν σημαδέψει την παιδική ηλικία πολλών παιδιών, της Nintendo, χρησιμοποιοώντας διάφορες τεχνικές καναλιών, όπως διπαλμικό κανάλι με μεταβλητό κύκλο κύματος,
κανάλι pcm και γεννήτρια ψευδοτυχαίων ήχων. Βέβαια λόγω των περιορισμών του υλικού ειδικά στα πρώτα χρόνια, ήταν δύσκολο να παραχθεί ένας πολυφωνικός ήχος που όμως εν τέλει βρέθηκαν
τεχνικές ώστε να παραχθεί απο διάφορους προγραμματιστές. Η "έκρηξη" και αναβάθμιση του είδους αυτού, ήρθε με την σύνθεση FM στις αρχές της δεκαετίας του 1980 με πρωτοπόρο την Yamaha
και τα τσιπ FM που λάνσαρε στην αγορά. Αρκετά βιντεοπαιχνίδια ξεκίνησαν να χρησιμοποιούν αυτό το είδος σύνθεσης ήχου, επιτυχάνοντας έτσι πιο σύνθετο ήχο στα βιντεοπαιχνίδια σε σχέση
με τον εως τότε υπάρχοντα ήχο. Σιγά σιγά, η μέθοδος αυτή ξεκίνησε να χρησιμοποιοείται και απο συγκροτήματα -όχι μόνο βιντεοπαιχνίδια-, νέους υπολογιστές της εποχής όπως ο IBM PC,
ενώ έθεσε τις βάσεις για την μεταγωγή στην εποχή των 16 bit καθώς και την παραγωγή πιο σύνθετης μουσικής για βιντεοπαιχνίδια όπως το χιτ του 1994, Streets of Rage. Πέραν όμως αυτών, 
πολλά συγκροτήματα ξεκίνησαν να παράγουν δική τους μουσική με τα SID τσιπ, αντί να παίρνουν μουσική απο υπάρχοντα βιντεοπαιχνίδια.

Λόγω της δημοτικότητας που γνώρισε το συγκεκριμένο είδος, εταιρίες αποφάσισαν να φέρουν τον μέσο καταναλωτή πιο κοντά στο να συνθέσει την δική του μουσική. Για παράδειγμα, το midiNES,
για το NES, το οποίο με μια κασέτα της εποχής μετέτρεπε την κονσόλα σε συνθεσάιζερ καθώς και το Little Sound DJ για το Game Boy Advance.

Το αποτέλεσμα? Σήμερα, πολλά δημοφιλή τραγούδια έχουν και οκτάμπιτες εκδοχές καθώς αποτελούν διασκεδαστικά τραγούδια τα οποία μας δίνουν μια άλλη οπτική ενός κομματιού που έχουμε συνηθίσει,
ενώ μπορεί να αποτελέσει και κάποιο χόμπι για ανθρώπους που επιθυμούν να ασχοληθούν σε κάποιο βαθμό με τη μουσική αλλά να τη συνδυάσουν και με βιντεοπαιχνίδια όπως είδαμε παραπάνω.
Ας μη ξεχνάμε, πως τα βιντεοπαιχνίδια και η μουσική, αποτελούν εξαίρετους τρόπους όχι μονάχα ψυχαγωγίας αλλά και κοινωνικοποίησης, με πολλές θετικές επιρροές στον άνθρωπο παρά αρνητικές.
