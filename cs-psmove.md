## PlayStation Move

Το 2010, η Sony κυκλοφόρησε το PlayStation Move. Κυκλοφόρησε λίγο πριν το Xbox 360 kinect της Microsoft το ίδιο έτος, ενώ και οι δύο συσκευές αποτελούσαν ένα
εύναυσμα για την αλλαγή στον τρόπο με τον οποίο απολαμβάνουμε βιντεοπαιχνίδια. Αρχικά ήταν συμβατό με την κονσόλα PlayStation 3, ενώ αργότερα μπορούσε να χρησιμοποιηθεί και με το
PlayStation 4, το Playstation VR και το PlayStation 5. Είχε μια αρκετά καλή απόκριση απο το κοινό, με 15 εκατομμύρια πωλήσεις μέχρι τον Νοέμβριο του 2012, αριθμός που φυσικά 
αυξάνεται με τα χρόνια. Παρακάτω, θα αναλυθούν τα χαρακτηριστικά του καθώς και ο τρόπος λειτουργίας του.

Αρχικά, το PlayStation Move χρησιμοποιεί Bluetooth και USB για την σύνδεση του με την κονσόλα. Όσον αφορά την αίσθηση κίνησης, χρησιμοποιεί επιταχυνσιόμετρο τριών αξόνων και 
αισθητήρα μέτρησης γωνίας τριών αξόνων. Για location tracking, χρησιμοποιεί μαγνητόμετρο καθώς και το PlayStation Eye (Playstation 3) ή PlayStation Camera (PlayStation 4,5). Φέρει
συνολικά 8 κουμπιά και χρησιμοποιεί μπαταρία ιόντων λιθίου για την παροχή ενέργειας.

Είναι εξαιρετικά ενδιαφέρον όμως, το πως λειτουργεί το συγκεκριμένο χειριστήριο. Αρχικά, χρησιμοποιεί αισθητήρες ακινησίας (επιταχυσνιόμετρο, μαγνητόμετρο) ώστε να προσδιορίζει την τοποθεσία του χειριστηρίου στον
χώρο. Ειδικότερα όμως, πιο ενδιαφέρουσα είναι η προσέγγιση της Sony στον εντοπισμό του ακριβούς σημείου του χειριστηρίου στον τρισδιάστατο χώρο. Το χειριστήριο φέρει στην κορυφή του, μια λαστιχένια μπάλα
η οποία φωτίζεται με LED λαμπτήρα και μπορεί να πάρει οποιοδήποτε χρώμα. Η κύρια λειτουργία της μπάλας αυτής, είναι να προσφέρει στην κάμερα, ένα σημείο αναφοράς. Δηλαδή, η κάμερα
(PlayStation Eye, PlayStation Camera) μπορεί να γνωρίζει την ακριβή τοποθεσία, αναγνωρίζοντας και ακολουθώντας την μπάλα αυτή ανά πάσα στιγμή, ενώ μπορεί να διακρίνει το αν το
χειριστήριο είναι κοντά ή μακριά ανάλογα με το μέγεθος της μπάλας το οποίο η κάμερα "βλέπει", δηλαδή εάν είναι μεγάλο σημαίνει οτι είναι κοντά, ενώ αν είναι μικρό είναι μακριά.
Η κάμερα επίσης μπορεί να αναγνωρίσει πρόσωπα και να ακολουθεί αυτά τα πρόσωπα παρόλο που δεν τα ακολουθεί με όση ακρίβεια ακολουθεί το χειριστήριο, που είναι ο πρωταρχικός της στόχος.

Για το PlayStation Move, κυκλοφόρησαν αρκετά αξεσουάρ τα οποία επέτρεπαν στο χειριστήριο ή στα χειριστήρια να αποκτήσουν μια οποιαδήποτε μορφή ενσωματώνοντας τα εν λόγω αξεσουάρ.
Για παράδειγμα, υπήρχε το PlayStation Move sharpshooter, στο οποίο μπορούσαν να ενσωματωθούν δύο χειριστήρια δίνοντας τους τη μορφή ενός όπλου για χρήση σε πολεμικά βιντεοπαιχνίδια,
ενώ υπήρχαν και άλλες παρόμοιες συσκευές για χρήση με άλλου είδους βιντεοπαιχνίδια. Υποστήριζε αρκετά παινχίδια απο ποικίλλες κατηγορίες, όπως πολεμικά, αθλητικά και άλλα.

Ιστορικά, η ανάπτυξη του PlayStation Move, έχει τις ρίζες της ανάμεσα στο 1999-2003 δηλαδή την κατασκευή και κυκλοφορία του EyeToy. Με την πάροδο των χρόνων, η Sony βλέποντας την
επιτυχία ενός απο τους αντιπάλους της, Nintendo με το Wii, και δεδομένης της πλέον διαθεσιμότητας επιταχυνσιομέτρων και μαγνητομέτρων αποφάσισε να δημιουργήσει ένα αντίστοιχο προιόν.
Όσον αφορά το όνομα του προιόντος, η Sony αρχικά το αποκαλούσε magic wand λόγω της χρωματιστής λαστιχένιας μπάλας, ενώ αργότερα κατέληξε στην τρέχουσα ονομασία του.

Εμπορικά, είχε αρκετά καλή ανταπόκριση, αποσπώντας βαθμολογίες έως και 9/10 απο επαγγελματίες κριτικούς, επαινώντας την καινοτομία και την αλλαγή που επέφερε στον τρόπο διάδρασης με
τα βιντεοπαιχνίδια, ενώ στην τελευταία μέτρηση του Νοεμβρίου του 2012, είχε αγγίξει τις 15 εκατομμύρια πωλήσεις παγκοσμίως.

Κλείνοντας, μπορούμε να πούμε, πως το PlayStation Move, καθώς και οι υπόλοιπες άλλες συσκευές των ανταγωνιστών, παρουσίασε νέα δεδομένα στο πως μπορούμε να παίξουμε βιντεοπαιχνίδια.
Ξεφεύγοντας απο το παραδοσιακό χειριστήριο, έδωσε στον χρήστη την δυνατότητα να γίνει ο ίδιος ένα χειριστήριο, μέσω των χειριστηρίων και της κάμερας, παίζοντας παιχνίδια με φυσική
κίνηση στον χώρο, πράγμα το οποίο αποτελούσε ένα "μαγικό" της πολυετούς έρευνας της κατασκευάστριας εταιρίας, αλλά και την μηχανική που κρυβόταν πίσω απο αυτό.
